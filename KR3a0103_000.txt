# -*- mode: mandoku-view; -*-
#+TITLE: 聖祖仁皇帝庭訓格言
#+DATE: 2015-08-24 23:01:22.957413
#+PROPERTY: ID KR3a0103
#+PROPERTY: BASEEDITION WYG    
#+PROPERTY: JUAN 序
<pb:KR3a0103_WYG_000-1a>¶
世宗憲皇帝御製¶
聖祖仁皇帝庭訓格言序¶
欽惟¶
皇考聖祖仁皇帝性秉生安道㕘化育臨御悠乆宇宙¶
清寜六十載¶
聖徳神功超越萬古凡為史臣所記注黎獻所覩聞者¶
固已備編於¶
實録¶
<pb:KR3a0103_WYG_000-1b>¶
寶訓珍藏於金匱琅函矞矞皇皇盛矣大矣朕曩者偕¶
諸昆弟侍奉¶
宫庭親承¶
色笑每當視膳問安之暇¶
天顔怡悦倍切¶
恩勤提命諄詳鉅細悉舉其大者如對越¶
天¶
祖之精誠侍養¶
<pb:KR3a0103_WYG_000-2a>¶
兩宫之純孝主敬存誠之奥義任人敷政之宏猷慎刑¶
重榖之深仁行師治河之上畧圖書經史禮樂文章之¶
淵博天象地輿厯律歩算之精深以及治内治外養性¶
養身射御方藥諸家百氏之論説莫不隨時示訓遇事¶
立言字字切於身心語語垂為模範葢由我¶
皇考質本生知而加以好學聖由天縱而益以多能舉¶
天地間萬事萬物之理融會貫通以其得之於心者宣¶
為至敎視聴言動悉合經常飲食起居咸成矩度而¶
<pb:KR3a0103_WYG_000-2b>¶
聖慈篤摰啟迪周詳涵育薫陶循循善誘朕四十年來¶
祇聆默識夙夜凜遵仰荷纘承益圖繼述追思疇昔天¶
倫之樂緬懐叮嚀告戒之言既歴歴以在心尚洋洋其¶
盈耳謹與誠親王允祉等記録各條萃會成編恭名為¶
庭訓格言於戲¶
聖謨𢎞逺包涵無際以今所紀揆昔所聞僅存什一於¶
千百闕畧甚多實深愧悚然而是編也文辭精要意㫖¶
深長茍能引伸而擴充之則片語能含衆義隻字可括¶
<pb:KR3a0103_WYG_000-3a>¶
千言雖卷帙簡約而格致誠正修齊治平之道罔弗兼¶
該堯舜禹湯文武周孔之𫝊一以貫之矣爰奉袐集夀¶
之琬琰以昭垂於億萬世書曰監於先王成憲其永無¶
愆詩曰詒厥孫謀以燕翼子勗哉後嗣恪循¶
祖訓念兹罔斁受益靡窮世世子孫尚其永乆敬承哉¶
謹序¶
雍正八年四月初一日御筆¶
#+PROPERTY: JUAN 提要
<pb:KR3a0103_WYG_000-4a>¶
　欽定四庫全書　　　　子部一¶
庭訓格言　　　　　　　　儒家類¶
　　　提要¶
　　　　　(臣/)等謹案¶
　　庭訓格言一卷雍正八年¶
　　世宗憲皇帝追述¶
　　聖祖仁皇帝天語¶
　　親錄成編凡二百四十有六則皆¶
<pb:KR3a0103_WYG_000-4b>¶
　　實錄¶
　　聖訓所未及載者盖我¶
　　世宗憲皇帝至孝承¶
　　顔特䝉¶
　　眷注¶
　　　宫闈問視之暇從容¶
　　温諭指示獨詳而¶
　　帝徳同符心源黙合聆受亦能獨契故紬繹¶
<pb:KR3a0103_WYG_000-5a>¶
　舊聞編摩¶
　寳帙敷由¶
　皇極方軌六經粤考三皇五帝以逮於禹湯文武其¶
　　　　佚文遺教散見於周秦諸書而紀錄失真醇¶
　　　　疵互見故司馬遷有百稱皇帝其文不雅馴¶
　　　　之説盖其識不足以知聖人故所述不盡合¶
　　　　本㫖也是編以¶
　聖人之筆記¶
<pb:KR3a0103_WYG_000-5b>¶
　聖人之言𫝊述既得精微又以¶
　聖人親聞于¶
　聖人授受尤為親切垂諸萬世固當與典謨訓誥共¶
　　　　昭法守矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
